---
title: "Jadual Harina"
date: "2024-01-26T05:35:07.322Z"
---

Berdasarkan pembacaan saya **[Deep Work](https://www.amazon.com/Deep-Work-Focused-Success-Distracted/dp/1455586692)** dan **[Atomic Habits](https://jamesclear.com/)**, saya telah mengadaptasi kehidupan yang penuh dengan "Deep Work" atau "fokus mendalam" merujuk kepada kerja yang dilakukan dengan penuh fokus dan tanpa gangguan [1]. Sebelum kita lihat dengan lebih mendalam, sila rujuk jadual harian saya adalah seperti berikut: 

- 0430 : Bangun dan mulakan ritual.
- 0435 : Mula pengekodan.
- 0630 : Tamat pengekodan. Bersedia untuk ke kerja.
- 0700 : Membuat kopi dan sarapan.
- 0740 : Perjalanan ke kerja.
- 1730 : Pulang ke rumah. Rehat
- 1830 : Membantu isteri kemas rumah dan memasak.
- 1930 : Makan malam.
- 2000 : Sambung pengekodan.
- 2130 : Membaca buku.
- 2230 : Tidur

Persoalan: Bagaimana untuk memulakan hari anda seawal 4:30 pagi? Bagaimana untuk membaca selama 1 jam.

"Atomic Habit" atau "tabiat sekelumit" menggalakan kita memulakan tabiat baru melalui penjadualan yang termudah supaya menjadi kebiasaan. Membaca buku setiap hari selama 1 jam nampak mustahi. Akan tetapi, sekiranya kita memulakan tabiat ini dengan cara yang paling mudah seperti membaca selama 3 minit sehari, 1 jam akan menjadi lebih mudah untuk dicapai. Berikut adalah proses "tabiat sekelumit" yang boleh diadaptasikan dengan kehidupan harian. 

1. Pilih tabiat baru yang bermanfaat. (Membaca buku)
2. Pilih cara yang paling mudah untuk melakukan tabiat itu. (Membaca buku selama 3 minit)
3. Melakukan tabiat itu setiap hari tanpa gagal dan tabiat itu akan menjadi anda. (Membaca buku selama 3 minit setiap hari)

Saya menggunakan process yang sama untuk mempelajari Javascript, bangun awal, dan membaca buku. Hasil daripada tabiat membaca telah membantu saya untuk mendalami dokumentasi framework React dan NextJS. Menggunakan "focus mendalam" dan "tabiat sekelumit" saya mampu mendalami sesuatu yang amat susah untuk difahami seperti bacaan yang berat dan pengekodan. Berikut pula adalah proses "focus mendalam" yang saya adaptasi.

1. Pilih tempat sesuai untuk melakukan "focus mendalam". (Ruang pejabat yang mempunyai kerusi dan meja)
2. Pastikan tempat pilihan mempunyai persekitaran yang selesa tanpa gangguan. (Keadaan lampu yang sesuai untuk membaca, minuman tersedia)
3. Mulakan dengan ritual anda. (Berdoa)
4. Buat. (Membaca buku)

"Focus mendalam" amat sukar dipraktikkan berbanding "tabiat sekelumit". Akan tetapi, sekiranya berjaya, anda mampu mendalami apa-apa pun jenis bahan bacaan. Kebanyakkan taktik yag dibukukan adalah cara untuk mengelak kita dari hilang focus seperti berikut.

1. Penggunaan Twitter, Email, Whatsapp. (Memahami bahawa Twitter hanyalah sebagai alat dan ia mempunyai kuasa untuk mengawal kita)
2. Pengikutan berita. (Memahami bahawa berita yang disampaikan seharusya ditapis. Berita boleh ditapis dengan bertanya rakan / mengenai isu semasa)
3. Penggunaan masa lapang untuk berfikir. (Melatih diri untuk memikirkan perkara kritikal ketika masa lapang)

[1]  [merujuk kepada kerja yang dilakukan dengan penuh fokus dan tanpa gangguan](https://www.linkedin.com/pulse/deep-work-oleh-cal-newport-cara-tingkatkan-fokus-dan-asyraf-muda/?originalSubdomain=id)
